<div dir="rtl">

<p>رایانش ابری </p>
<p>شرح:</p>
<p>
  رایانش ابری یا کلود کامپیتینگ یکی از کلماتی است که شاید این روزها به تعداد دفعات زیادی توسط برخی از دوستانتان بشنوید. با این وجود شاید برای شما سوال باشد که در اصل رایانش ابری چیست و چگونه می توان از آن برای کسب و کار اینترنتی خود استفاده کنیم. در ادامه این مطلب از پارس پک قصد داریم شما را با رایانش ابری و نکات تکمیلی آن آشنا سازیم. همراه ما باشید.

رایانش ابری چیست؟
در اصل رایانش ابری به این معنا است که سورس یک نرم افزار، داده های آن و همینطور پردازش های مربوط به آن را به یک فضای بیرونی منتقل کنیم. کاربران می توانند به اپلیکیشن ها و داده ها با استفاده از ورود به این سیستم با استفاده از هر دستگاهی که به اینترنت متصل است دسترسی داشته باشند. اطلاعات و برنامه ها توسط یک فضای خارجی میزبانی می شوند و به جای یک هارد دیسک فیزیکی بر روی یک شبکه جهانی از مراکز داده های امن نگهداری می شوند. این کار باعث می شود تا قدرت پردازش افزایش پیدا کند، امکان اشتراک داده ها و همکاری بیشتر با سایر افراد راحت تر می شود و امکان دسترسی امن به این داده ها از طریق تلفن همراه را بدون توجه به موقعیت مکانی کاربر فراهم می کند.
 </p>
